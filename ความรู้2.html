<html>
<head>
   <meta charset="UTF-8">
   <meta name="viewport" content=width=device-width, initial-scale=1">
   <title>ธวัชชัย 023</title>
   <link rel="preconnect" href="https://fonts.googleapis.com">
   <link rel="preconnect" href="https://fonts.gstatic.com" crossorigin>
   <link href="https://fonts.googleapis.com/css2?family=IBM+Plex+Sans+Thai:wght@400;500&display=swap" rel="stylesheet">

<style>
* {box-sizing: border-box}
body {font-family: 'IBM Plex Sans Thai', sans-serif;}

.navbar {
  width: 100%;
  background-color: #EAB532;
  overflow: auto;
  border-radius:12px;
}

.navbar a {
  float: left;
  padding: 12px;
  color: white;
  text-decoration: none;
  font-size: 17px;
  width: 25%;
  text-align: center;
}

.navbar a:hover {
  background-color: #DB705A ;
}

.navbar a.active {
  background-color: green;
}

body {
  background-color: #F5CBA7;
}

img {
   border: 10px solid #FFA07A;
}

a:link, a:visited {
  background-color: #EAB532;
  color: black;
  padding: 10px 20px;
  text-align: center;
  text-decoration: none;
  display: inline-block;
}

a:hover, a:active {
  background-color: green;
  color: white;
}

</style>
</head>
<body>

<div class="navbar">
  <a class="active" href="1.html">PORT FOLIO</a>
  <a href="ความรู้1.html">วิธีการดูแลสุขภาพ</a>
  <a href="ความรู้2.html">งานวิจัยแมว</a>
  <a href="ความรู้3.html">พรรณไม้</a>
</div>

<center>
<h1>วันแมวโลก: งานวิจัยวิทยาศาสตร์แบบแมว ๆ 
<br> 8 เรื่อง ที่จะทำให้คุณเข้าใจน้องเหมียวมากขึ้น</h1>
<img src="แมว1.jpg" width="800" height="600">
<p>งานวิจัยว่าด้วยพฤติกรรมและสรีรวิทยาของแมว ถือเป็นหัวข้อการศึกษาค้นคว้ายอดนิยมของนักวิทยาศาสตร์จำนวนไม่น้อย 
<br>ซึ่งก็หลายคนก็น่าจะพอเดาออกว่า นักวิทยาศาสตร์เหล่านี้ต่างก็เป็นทาสแมวที่ต้องการจะเข้าใจน้องเหมียวแสนรักให้ลึกซึ้งยิ่งขึ้น 
<br>เช่นเดียวกับคุณนั่นเอง
</p>

<br>
<h2>1. ชนะใจเหมียวได้ด้วยการส่งยิ้มแบบแมว ๆ</h2>
<p>ทีมนักวิจัยจากมหาวิทยาลัยพอร์ตสมัธและมหาวิทยาลัยซัสเซกซ์ของสหราชอาณาจักร พบว่าการส่งยิ้มในแบบของแมว 
<br>ซึ่งก็คือการกะพริบตาช้า ๆ เป็นจังหวะเนิบนาบ ช่วยกระชับความสัมพันธ์ระหว่างแมวและเจ้าของให้แน่นแฟ้นขึ้นได้เป็นอย่างดี 
<br>ทั้งยังทำให้สื่อสารกันได้อย่างเข้าอกเข้าใจกันมากขึ้นด้วย
</p>

<br>
<h2>แมวเหมียวติดกับ "กล่องลวงตา" ชอบเข้าไปนั่ง-นอน แม้ไม่ใช่รูปทรงสี่เหลี่ยม</h2>
<img src="แมวหลัง1.png" width="800" height="600">
<p>พฤติกรรมชอบอยู่ในที่แคบของแมว หรือนิสัยชอบขดตัวนั่งนอนในบริเวณที่ถูกจำกัดไว้นั้น คนรักแมวต่างทราบกันดีและยังพากันประหลาดใจ 
<br>เมื่อเจ้าเหมียวที่บ้านชอบตรงเข้าไปอยู่แม้แต่ในเส้นวงกลมหรือกรอบสี่เหลี่ยม ซึ่งที่จริงก็เป็นเพียงเส้นที่วาดหรือแปะเอาไว้บนพื้นเท่านั้น 
<br>ไม่ใช่กล่องหรือภาชนะสามมิติที่มันชื่นชอบแต่อย่างใด
<br>
<br>ล่าสุดโครงการนักวิทยาศาสตร์พลเมืองในสหรัฐฯ ซึ่งเจ้าของแมว 500 ราย เข้าร่วมทำการทดลองเชิงพฤติกรรมกับเจ้าเหมียวของตนจากที่บ้าน 
<br>ได้พบว่าแมวมีความเฉลียวฉลาดคล้ายมนุษย์ในเรื่องการมองเห็นรูปทรงบนพื้นผิวที่ไม่ได้มีอยู่จริง 
<br>เช่นการมองเห็นสี่เหลี่ยมจากวัตถุที่ไม่ใช่รูปทรงสี่เหลี่ยม ซึ่งการมองเห็นแบบนี้คือจินตนาการที่เกิดจากสมองเชื่อมโยงข้อมูลเก่าที่มีอยู่ 
<br>ให้เข้ามาเติมเต็มแทนที่ข้อมูลภาพซึ่งขาดหายไปในสถานการณ์ปัจจุบันนั่นเอง
</p>

<br>
<h2>2. แมวบ้าน 1 ใน 10 ตัว รู้สึกวิตกกังวลเมื่อต้องห่างเจ้าของ</h2>
<img src="แมว2.jpg" width="600" height="350">
<p>เรามักจะคิดว่าแมวไม่สนใจผู้คนรอบข้าง แต่นักวิทยาศาสตร์ที่มหาวิทยาลัย Federal University of Juiz de Fora ของบราซิลพบว่า 
<br>พฤติกรรมก่อปัญหาของแมวเช่นทำลายข้าวของ ขับถ่ายเรี่ยราดไม่เป็นที่เป็นทาง ส่งเสียงร้องดังรบกวนหรือก้าวร้าวผิดปกตินั้น 
<br>บางครั้งมีสาเหตุมาจากความห่างเหิน หรือถูกแยกจากเจ้าของและสิ่งคุ้นเคยเช่นของเล่นหรือสัตว์เลี้ยงร่วมบ้านเดียวกัน 
<br>โดยพบความเชื่อมโยงเกี่ยวข้องระหว่างพฤติกรรมไม่พึงประสงค์ดังกล่าวกับความสัมพันธ์ระหว่างคนและแมวที่ 13.5% ในการศึกษาแมวบ้านจำนวน 223 ตัว
</p>

<br>
<h2>3. แมวผูกพันกับคุณและรักคุณจากใจจริงได้</h2>
<img src="แมว3.jpg" width="600" height="350">
<p>คนทั่วไปเชื่อว่าแมวมองมนุษย์เป็นเพียงทาสรับใช้ และไม่ได้มีความจงรักภักดีต่อเจ้าของอย่างสุดหัวใจเหมือนกับสุนัข 
<br>แต่ผลการวิจัยของมหาวิทยาลัยออริกอนสเตตในสหรัฐฯ ชี้ว่า แมวไม่ได้เป็นสัตว์ที่หัวใจเย็นชาขนาดนั้น โดยผลการทดลองดูพฤติกรรมของลูกแมว 70 ตัว 
<br>ที่เจ้าของออกจากห้องไปกลางคันระหว่างเล่นด้วยกัน แสดงให้เห็นว่าลูกแมวมี "ความผูกพันแบบรู้สึกมั่นคงปลอดภัย" 
<br>(secure attachment) ต่อเจ้าของ คล้ายกับที่ทารกรู้สึกอุ่นใจเมื่อได้อยู่กับแม่ และเหมือนกับที่สุนัขรู้สึกเชื่อใจว่าเจ้าของจะเป็นผู้ปกป้องดูแลมันได้
</p>

<br>
<h2>4. แมวรับรู้ถึงพายุฝนฟ้าคะนองล่วงหน้า</h2>
<img src="แมว4.jpg" width="600" height="350">
<p>แมวและสัตว์หลายชนิดมีประสาทสัมผัสที่ไวต่อเสียงและกลิ่นในธรรมชาติยิ่งกว่ามนุษย์หลายเท่า 
<br>โดยการเปลี่ยนแปลงของความดันบรรยากาศที่ลดลงก่อนเกิดพายุ ส่งผลให้หูชั้นในของแมวรับรู้หรือแม้กระทั่งได้ยินเสียงฟ้าร้องแผ่ว ๆ 
<br>จากระยะไกลได้ นอกจากนี้ แมวอาจได้กลิ่นของก๊าซโอโซนที่เกิดจากฟ้าผ่าด้วย ซึ่งก๊าซนี้จะมีกลิ่นที่คล้ายคลึงกับโลหะ
</p>

<br>
<h2>5. "ถ้ามันพอดีตัว ฉันก็จะนั่ง" แม้กล่องลวงตาก็ไม่เว้น</h2>
<p>บรรดาทาสแมวในโลกออนไลน์ มักกล่าวล้อเลียนพฤติกรรมชอบกล่องกระดาษและที่แคบของน้องเหมียวตัวเองว่า 
<br>"ถ้ามันพอดีตัว ฉันก็จะนั่ง" (If I fits, I sits) ซึ่งนิสัยแบบนี้ของแมวไม่มีข้อยกเว้น 
<br>แม้แต่กับเส้นวงกลมหรือกรอบสี่เหลี่ยมซึ่งคนวาดหรือแปะเอาไว้บนพื้นทั้งที่เส้นเหล่านี้ไม่ใช่กล่องหรือภาชนะสามมิติจริง ๆ
<br>
<br>
<img src="แมว5.jpg" width="600" height="350">

<p>ล่าสุดนักวิจัยจากมหาวิทยาลัย City University of New York (CUNY) ยังพบว่า แมวชอบเข้าไปนั่งในกรอบลวงตาสี่เหลี่ยมแบบคานิซซา
<br>(Kanizsa square) ซึ่งมองแล้วดูเหมือนว่ามีรูปสี่เหลี่ยมจัตุรัสปรากฏอยู่ ทั้งที่ไม่ได้มีเส้นเชื่อมต่อเป็นรูปกรอบสี่เหลี่ยมจริง ๆ อย่างไรก็ตาม
<br> จินตนาการในสมองของแมวสามารถเชื่อมโยงข้อมูลเก่าที่มีอยู่ ให้เข้ามาเติมเต็มข้อมูลภาพซึ่งขาดหายไป จนมองเห็นเป็นกรอบสี่เหลี่ยมได้
</p>

<br>
<h2>6. แมวเป็นหนึ่งในตัวการสำคัญที่จะทำให้สัตว์ป่าสูญพันธุ์</h2>
<img src="แมว6.jpg" width="600" height="400">
<p>แมวบ้านคือจอมนักล่า ซึ่งพฤติกรรมนี้ส่งผลให้จำนวนประชากรสัตว์ในธรรมชาติของบางพื้นที่ลดลงอย่างมากจนเกือบจะสูญพันธุ์ 
<br>โดยผลวิจัยของมหาวิทยาลัยนอร์ทแคโรไลนาในสหรัฐฯ ชี้ว่า แมวที่เป็นสัตว์เลี้ยงจะออกล่าในรัศมี 100 
<br>เมตรรอบบ้านของมัน และฆ่าสัตว์เช่นนก หนู กระรอก สัตว์เลื้อยคลานอื่น ๆ ได้มากกว่า 2-10 เท่า เมื่อเทียบกับสัตว์ผู้ล่าในธรรมชาติที่มีขนาดตัวเท่ากัน
</p>

<br>
<h2>7. แมวกินมังสวิรัติไม่ได้</h2>
<img src="แมว7.jpg" width="600" height="350">
<p>แม้จะเห็นกันอยู่ว่าแมวเป็นสัตว์กินเนื้อโดยธรรมชาติ แต่กระแสการกินมังสวิรัติเพื่อสุขภาพที่กำลังมาแรงของชาววีแกน 
<br>ทำให้เจ้าของแมวบางรายหันมาให้แมวลองกินผักและธัญพืชเป็นหลักตามไปด้วย แต่อย่างไรก็ตาม 
<br>นักวิทยาศาสตร์ได้ออกมาเตือนว่าการบังคับแมวกินมังสวิรัติจะทำให้ขาด "ทอรีน" (Taurine) 
<br>หรือโปรตีนที่ร่างกายแมวผลิตขึ้นเองไม่ได้ แมวที่ขาดทอรีนอาจตาบอด หัวใจล้มเหลว ติดเชื้อในทางเดินปัสสาวะรุนแรง
<br> ซึ่งการเติมทอรีนสังเคราะห์ลงในอาหารมังสวิรัติของแมวก็อาจไม่ช่วยอะไรได้มากนัก
</p>

<br>
<h2>8. หนวดแมวทำให้มันเป็นนักฆ่ามือฉมัง</h2>
<img src="แมว8.jpg" width="600" height="350">
<p>หนวดแมวมีอยู่ราว 24 เส้นที่ใต้จมูก แต่ก็ยังมีเส้นหนวดประเภทเดียวกันที่เหนือดวงตา คาง และด้านหลังของอุ้งเท้าหน้าอีกด้วย 
<br>หนวดแมวนั้นเชื่อมต่อกับเส้นประสาทโดยตรง ช่วยให้ประสาทสัมผัสของมันไวขึ้นระหว่างล่าเหยื่อในความมืด 
<br>ส่วนปลายของหนวดยังมีอวัยวะรับความรู้สึกพิเศษที่ใช้วัดระยะทางและกระแสอากาศ ช่วยคำนวณหาตำแหน่งทิศทางหรือแม้แต่ลักษณะผิวสัมผัสของเหยื่อ 
<br>ทำให้แมวเป็นนักล่าที่มีความแม่นยำในการสังหารสูงมากทีเดียว
</p>
</center>

<br>
<div align="right"><a href="https://www.bbc.com/thai/international-58135483" target="_black"><h2>อ้างอิง</h2></a></div>

</body>
</html>

